Dzień dobry,
przepraszam, że nie osobiście, ale nie zastałem Pana na godzinach przyjęć 23.02. Chciałbym zapytać czy zaopiekowałby się Pan moją pracą dyplomową?

Proponowany przeze mnie temat (roboczy) to:
"Application of modern web technologies and principles of functional, reactive and asynchronous programming in implementing a visual scripting language for use in computer game development".

W zasadzie jest to coś podobnego, co chciałem zrobić w ramach pracy dyplomowej inżynierskiej, o czym dyskutowałem wtedy z Panem, z tym, że teraz mam ściśle zdefiniowane technologie i cel, trochę doświadczenia komercyjnego oraz stworzyłem już wczesny prototyp.

Tutaj znajduje się moja prezentacja z seminarium dyplomowego z (za chwilę) poprzedniego semestru:
https://docs.google.com/presentation/d/1v-ehnxzWSwk0kVMwuL0SZC24t0-55gRP4iLOaU1N-6I/edit?pref=2&pli=1#slide=id.g3368d63d1_021

Mam już częściowo zaprojektowany język, zaimplementowany prosty parser i interpreter i mini-prototyp edytora.

W ramach pracy zamierzam zbudować aplikację internetową, która będzie edytorem pozwalającym na tworzenie aplikacji za pomocą stworzonego języka. Jednocześnie, przy tworzeniu tej aplikacji chcę zbadać wykorzystanie najnowszych/eksperymentalnych technologii internetowych:
* HTML5 i CSS3-4
* TypeScript 1.8 -- język oparty na EcmaScript 2015, dodający opcjonalne statyczne typowanie, kompilowany do i będący nadzbiorem JavaScriptu / http://www.typescriptlang.org/
* RxJS 5 -- biblioteka do programowania reaktywnego dla JavaScriptu / https://github.com/ReactiveX/RxJS
* Framework do tworzenia aplikacji internetowych:
	* Cycle.js -- wykorzystujący bibliotekę RxJS i programowanie funkcyjne / http://cycle.js.org
	* lub Angular 2 -- nowa wersja popularnego frameworka Google wykorzystująca m.in. TypeScript i RxJS / https://angular.io/

Po stworzeniu prototypu edytora zaimplementuję w nim prostą grę komputerową (typu Tetris/Pacman) i opiszę mechanizmy języka i proces tworzenia aplikacji.

Na koniec porównam stworzone przez siebie rozwiązanie z innymi dostępnymi -- co najmniej z systemem Blueprints Visual Scripting [ https://docs.unrealengine.com/latest/INT/Engine/Blueprints/index.html ], a być może jeszcze z językiem Luna [ http://www.luna-lang.org/ ], który nie został jeszcze upubliczniony, a o którym dowiedziałem się wczoraj [ https://www.reddit.com/r/programming/comments/46w702/luna_hybridvisual_textual_functional_programming/ ]. Język jest reklamowany jako "world’s first programming language featuring two exchangeable representations: textual and visual, which you can freely switch at any time", co jest najważniejszą cechą również mojego języka. Istnieją jednak pewne różnice, z których jedną działającą zdecydowanie na korzyść mojego rozwiązania jest oparcie go na platformie webowej.

Jeżeli wyrazi Pan zgodę, dodam Pana na GitHubie do repozytorium (póki co prywatnego), które zawiera wczesny prototyp: https://github.com/djedr/master-script

-- 
Pozdrawiam,
Dariusz Jędrzejczak
